-'47 ..-

origine Vossiani non multum fidei habet et ex se ipsa praebet
documentum, quam absurda sit et vix verisimilis. Contra si
Vossianum ex eodem fonte quo vetustos libros aut, id quod
mihi quidem magis probatur, ex Bembino ipso,¹ quem scriptura
langobardica exaratum esse constat, per varios gradus manasse
statuimus, quam concinna et aperta omnia sunt! Tum optime
intelliguntur crebo eis ex mehoeis, nautia ex nantia, coma ex roma.
Huc spectat alterum argumentum, quod ad extremum paucis
attingam. Vossianus diphthongas ae et oe semper fere sola e
littera exhibet ut v. 25 ceptis, 32 leta, 42 ethereus, 54 hec,
165 limphe . . . . thue universe contra hanc scribendi consue-
tudinem 'nihil dici potest, sic nonnunquam ea ipsa illum ex
Bembino vel eodem fonte descriptum esse verbis singulis
demonstrare videtur. Exempla nonnulla exstant, quibus for-
tasse illud comprobatur. Vs. 150 — 151 vetusti codices sic
tradunt

et quamquam geminas avium vox obstrepit aures

hac querulae referunt voces quis nantia limo

corpora lympha fovet ’
cum Vossianus ex suo usu pro quaer-ulae exaret querulo. Sed
casum primum falso a bonis libris traditum et parisinorum
exceptorum lectionem querulas praeferendam esse apertum est,
cum haec multo aptius eum sensum, quem poeta subicere vo-
luit, exprimat quam illa scriptura. Sicut igitur ex fonte com-
muni Bembini et Oantabrigiensis scribae querulas litteris sive
inaccurate scriptis sive iam tum depravatis intellexerunt que-
rulae, sic Vossiani librarius hanc falsam lectionem secutus diph-
thonga ae sola littera e expressa pro recta forma pravam que-¹
ναῖε tradidisse putandus est. Nam quis duo apographa plane
diversa eodem laborasse mendo crediderit? Me igitur iudice
Vossiani scriba nulla alia re nisi eodem fonte quo antiquiores
codices fluxerunt ad eandem sententiae perversitatem pervenit.
Similiter se habere videtur vs. 32

non perfossus Athos nec magno vincula ponto

laeta meo quaerent iam sera volumine famam.

 

