„12—

recedimus. Iam quod cui Demophoon aeterna reliquit per-
fidiam lamentandi mala recte se habent, id plerosque latuisse
valde mirum est. His verbis Phyllis et causa, cur mutata sit,
adumbrantur, poeta solis aeterna »mala non contentus, ne quis
haereat, quae tandem sint mala, addit perfidiam lamentandi, duae
verba cum communi dicendi consuetudine non conspirant, sed
ita usurpata esse putaverim, ut a poeta non abhorreant. Cuius
dictio etsi vituperatione non caret, tamen multo minus casti-
ganda est quam conatus multorum virorum doctorum, qui ele-
gantiam magis aut perspicuitatem quam veritatem captantes
antiquis poetis saepissime nocent. Veras autem difficultates
praebent sequentia verba

perfida — perfide (V) multis
perfide Demophoon et nunc defende puellis,

Ut iam supra exposuimus, defende in deflende corrigen-
dum esse nemo non consentit, cum optime componantur per-
fide Demophoon et nunc deflende puelli& Sed restant duae
voces perfida multis —— perfide multis, quae aut cum antc-
cedentibus aut cum sequentibus coniungenda sunt: ab illis per-
fida m. repudiantur, cum a Phyllide aliena sint, nec locum
habent nisi mutantur, cum his Vossiani lectio bene con-
gruit, nam

perfide multis,
perfide Demophoon, et nunc deflende puellis,

apte a poeta dicuntur neque est cur eiusdem vocis iteratio cul-
petur, quae et a bonis poetis et ab huius carminis auctore
ipso usurpetur, ut v. 134—135

quam comitabantur fatalia carmina quercus
quercus ante datae Cereris quam semina vitae
v. 224
praemia *sunt pietatis ubi, pietatis honores?
v. 252
quarum vox Ityn edit Ityn . . . (cf. infra)
v. 292

