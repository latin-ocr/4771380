—42—

sius 1) fecit, interiectionem, quae haud dubie sententia respuitur,
enuntiato inserere cogimur, ut quantas suspiciones moveat fa-
cile intelligatur. Qua de causa in ceterorum librorum prava
scriptura immunem latere et Vossiani verba librarii emenda-
tionem esse putabimus. Item res se habere videtur in vs. 13,
quamquam de natura eius ambigi licet. Sic enim plurimi
codices pessime tradunt

sunt etiam croceo violae (16 flore corollae
Vossianus vero

sunt et Cecropeo vinctae de more coronae.
Ut Cecropeo praeclara est lectio, sic vinctae, more, coronae sive
peccatae sive correctae scripturae reiciendae sunt3 etsi enim de
coronae-corollae nihil certi statui potest, tamen non est, cur
corollae a poeta abiudicemus. Contra aperte versus 21 ordo
a Vossiano depravatus est, cum sic exhibeatur:

sunt qui cruenta mora et lentis atq. uva racemis
ubi et verba inter se falso transposita et particulam atq. a
structura alienam appositam esse animadvertendum est. In
vs. 20 duplex et in Vossiano scriptum legitur, quod cum connexu
tum vero similitudine totius enuntiati abicitur et ob eam rem
a Baehrensio alterum quidem in en correctum est, quamquam
lectionem ceterorum codicum multo praestabiliorem esse patet.
Manifesta vero est interpolatio in vs. 26, quem reliqui libri

parce illi: vestre delicium est asinus Ι
Vossianus autem

parce illi: nostrum delicium est asinus
tradit. Vestre absurdum est et palmari emendatione ab Ilgenio
in Vestae restitutum, cum quid nostrum in hoc connexu sibi
velit non appareat nec nisi, quod scriba vestre non intellexit,
coniectura effectum esse videatur. Eundem fere in modum
paullo infra Vossiani lectio a ceteris codicibus prorsus diversa
occurrit in versu 28, quem hi sic praebent

nunc vere in gelida sede lacerta latet

 

1) cf. ea, quae de hoc loco in contrariam sententiam disputavit:
G. l. p. 21.

