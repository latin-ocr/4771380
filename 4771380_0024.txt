..3....

iis recedunt, si nonnullos locos neglexeris. Quae quamquam
ad carminis textum constituendum non multum auctoritatis
habent, cum singula utpote ad certum consilium congesta, si
librario videretur, mutata et conformata esse natura et inceptum,
cui inserviunt, luculentissime demonstrent, tamen uno, et altero
loco ad eorum scripturas utiliter recurremus.

Aliter res se habet in codice

V, Vossiano no 81 saec. XV, qui compendiis plurimis
scriptus saepissime a ceteris libris discrepat et nonnunquam
alium fer'e textum praebere videtur. Eandem naturam codex

II, Helmstadiensis no 332, nunc Guelferbytanus saec. XV
prae se fert, qui cum Vossiano tam arto vinculo necessitudinis
coniunctus est, ut, etsi non omnibus eius differentiis insignis
est, tamen magis cum hoc libro quam cum Bembino et Canta-
brigiensi consentiat. Restant igitur dumtaxat tres codices
artem criticam exercenti Bembinus, Cantabrigiensis, Vossianus,
quorum illos unam, hunc alteram familiam repraesentare fuerunt
qui censerent, ‚sed non multis persuaderent. Quorum sententiae
cum toto coelo ut aiunt distent, operae pretium· esse videtur
ad hanc controversiam, quoad fieri potest, defligendam aggredi,
quae, cum inde simul iudicium pendeat, illisne an huic maior
fides habenda sit, gravissima est et ad Culicis verba restituenda
maximi ponderis, Nam si quaestio utrum revera duo genera
codicum exstent 'necne absoluta erit, etiam altera, utri palma
danda sit, haud difficile dirimetur idque efficiet,¹ ut omnes, qui
in hoc carmine operam ponent, non iam inter hos sive illos
libros eligendos fluotuentur pedemque confidenter explorato
artis criticae quasi solo ac 'fundamento figere possint. Unde
apparet controversiam dignam esse, quae accuratius tractetur.
Sententiae autem prorsus inter se discedentes, quas· viri docti
protulerunt, paucis ut exponantur, duae hae sunt: altera in eo
posita est, quod omnes codices ex uno archetypo fluxisse pro-
miscueque scripturas et bonas et pravas praebere i. e. alios
aliis locis adhibendos neque unum praeferendum esse putant.

Etenim quae ratio inter singulos intercederet distincte et clare
1*

