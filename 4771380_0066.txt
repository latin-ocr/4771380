—45—

Nunc, si singula respicimus, id pro certo habere possumus
Vossianum non solum in Culice, sed etiam in Copa et Moreto
a ceteris codicibus multum discrepare et plane comprobare ea,
quae de eius natura protulimus. Restat, ut paucis, quae ratio
inter singulos intercedat maximeque quo vinculo ille cum reli-
·quis coniunctus sit, disseramus. Elucet autem vel ex minima
Bembini et Cantabrigiensis comparatione eos ex uno fonte
fluxisse, cum semper fere iisdem et bonis et malis abundent.
Neque id negari potest ceteros omnes ex eodem illo archetypo
ductos esse, quod cum multis et gravibus mendis tum vero una
lacuna v. 26 , ubi extrema verba ex insequenti versu suppleta
sunt, et ordine versuum tranposito ut v. 29-35‚ 145—149,
369—371, 381—383 facile statuitur. Haec omnia in promptu
sunt nec disputatione carent, nostra vero imprimis interest,
utrum Vossianus secundum Baehrensii sententiam alteri codicum
generi i. e. apographo meliori ex archetypo descripto tribuendus
sit necne. Multa ei obsunt, pauca opitulari videntur eaque
tantummodo illis scripturis, quae praestantiae speciem quandam
habent, continentur. Sed si has ipsas computamus, quam par-
vulus numerus ex ingenti differentiarum multitudine compro-
batur! Revera sex loci huius generis supersunt, quorum
quattuor v. 21 fetura pro secura 311 Ida pro Daque, 362 mori-
· tura Metelli pro mora melli, 399 pudibunda ruborem pro rubi-
bunda terrorem (B) — rubicunda per orbem (O) haud dubie in
textum recipiendi, sed-omnes ita conformati sunt, ut nemo certe
iis solis commotus alium fontem necessario ponat, nam has
lectiones doctus interpolator haud difficile suo ingenio procreare
potuisse putandus est, praesertim cum, quotiens verba poetae
temptaverit, meminerimus. Duae ergo discrepantiae restant,
quae forsitan cuipam dubitationi sint, dico v. 148 acta —— orta et
maxime v. 332 ranolea-metuenda. Sed et priorem acta non tam
certam esse, ut genuina ducatur oporteat, eandemque, etiamsi
immunis habeatur, quam reliquas explicationem praebere et
alteram ranolea, cuius origo minime intelligitur, cum in magno
interpolationum sola speciem propriae scripturae habeat nec

