⁵-14÷-

Ι esse formam imperativam sibi persuasisset, particulam et, quae

in talem conformationem non quadraret, suo quidem iure falsam =

existimavit nec· modo hac ratiocinatione fretus defende non cor-
rexit, sed et in i mutavit, ut usitatum genus dicendi secutus
imperativum defende altero i augeret ac stabiliret. Sic origo
discrepantiae optime, si quid sentio, explanatur. Et haec opinio
habet aliquid firmamenti. Legimus enim in Vossiano solo, cum
ceteri libri omnes tertium casum puellis tradant, scripturam
puellas, quae ad defende recte accomodata est. Sed si quis
defende prorsus falsum et -ex deflende haud dubie natum esse
meminerit, fatebitur ne puellas quidem in archetypo exstare
potuisse et a librario necessario effectum esse. Quae cum ita
sint, ultro sententia se offert totum locum vexatum esse a scriba,
quem cum in una voce (defende) errasset, ad plures errores de-
lapsum verba suo ingenio mutasse neque ullam fidem praebere
dicere non dubito. Quod ad comprobandum hi versus ut aptis-
simi esse videntur sic non minus acriter nos monent, ut cavea-
mus, ne verba, quae re diligentius circumspecta nullam aut
parvam difficultatem praebent, vexemus 'et mutatione depra-
vemus.

Simile genus correctionis deprehenditur in vs. 243—245,
qui in Bembino et Cantabrigiensi

qui saxum procul -av'erso qui monte revolvit

contempsisse dolor quem numina vincit acerbas-acerba G —
in Vossiano sic exstant

qui saxum procul advorso de monte revolvit

contempsisse dolet quem numine vicit acerba.

Culex pastorem e mortis periculo ereptum adhortatur, ut
funus sibi paret neve ipsum propter auxilium allatum sepulcro
carere „praedamque Charontis agi“ patiatur. Enarrat per varia
lucorum Cimmeriorum ad loca infera delatum se supplicia sin—
gulorum sceleratorum ut Otonis immanis serpentibus vincti
(v. 234), Ephialtae maesti devincti (V. 235—236), Tityi, alitis
escae (v. 237-238), Tantali sitientis et esurientis (v. 240—242)
aspicere coactum esse , quibus exemplis in describendo pergens

