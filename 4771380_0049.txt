-28-

alio argumento opus est, tamen etiam hoc nobiscum repute-
mus pastorem iam antea resurrexisse versum 187 indicare
. . cum prosiluit furibundus.
Neque id silentio praetermitti debet, quam languida et poeta
indigna, si totum tenorem contemplamur, sit scriptura resuryit
et verbis ipsis continuatis refutetur:
impiger, exanimis, vix pompos mente — resurgit

praesertim cum nulla causa sana perspiciatur, cur auctorem
carminis a fervido et excitato genere dicendi relapsum esse ad
ineptam et quasi effeminatam quandam dictionem putemus.

Iam priusquam pluribus veram Vossiani condicionem os-
tendamus, ad nonnullos locos properemus, quorum de origine
non tam certum ac definitum iudicium facere possumus, sed qui
non minus digni sunt, qui paucis tractentur. Incipiamus a vs.
200, quem Bembinus et cantabrigiensis sic exhibent

hoc minus implicuit dira formidine mentem

cum Vossianus solus implevit praebeat. Subdifficilis vero est
disceptatio huius causae et magis in subtili iudicio cuiusvis
quam cogentibus argumentis posita, cum exiguum discrimen in-
tercedat inter verba aliquid mentem implicuit et inter aliquid . . .
implevit. Ut multis aliis locis sic hic tota quaestio redit ad con-
nexum rerum, qui ad difficultates tollendas semper fere pluri-
mum valet. Continuati autem versus, si quid sentio, id signi-
ficant: pastor eo, quod periculi nescius subito serpentem aspicit,
ab eo se defendere, formidine non affectus, non prohibetur —,
quae sententia et vetustiorum et recentioris libri scripturis
adumbratur, quamquam utraque non prorsus eadem indi-
catur· Nam implevit simpliciter est perfudit, affecit, impli-
cuit autem et 10εῆιαίἱί et prohibuit sc. se defendere, ita qui-
dem, ut illud vocabulum magis in universum dictum sit, hoc,
cum etiam notionem prohibendi et perturbandi habeat, plura
comprehendere videatur. Hac vero ratiocinatione adductus
etiam hoc 1000 temperare mihi 11011 possum, quin Vossiani 100-
tionem reiciam et antiquiorum codicum propriam ac genuinam
esse statuam.

