non ita comparata sit, ut nonnullae aliae mirae eaedemque -
falsae afferri possint, non satis idoneam esse existimo, qua iudi-
cium de Vossiano ceteris omnibus argumentis stabiliter ac firme
factum pervertatur. Propterea viris doctis astipulari nequeo,
ut eam esse poetae elocutionis vestigium putem, ut contra
quemadmodum multas alias sic hanc consilio ac mente librarii
effectam et per varios gradus depravatam in textum irrepsisse
censeam. Quotiens igitur hac ratiocinatione ductus ad quaestio-
nem diiudicandam accedo, totiens et Baehrensium in errore
versari mihi persuadeo et Vossianum non ex altero apographo
archetypi, sed ex eodem quo Bembinum et Cantabrigiensem
fluxisse plurimasque discrepantias nulla alia re nisi interpola-
tione explicandas esse dicere non dubito. Quin etiam multo
fidentius ad hanc sententiam feror, cum nonnullis argumentis
extrinsecus petitis me adiuvari videam. Etenim ut rursus a
Baehrensii opinione progrediar, apographum, unde Bembinus
et Cantabrigiensis ducti sunt, propter temporum rationem mi-
nime saec. VIII tribuatur necesse est; sequitur, ut archetypum,
fons communis duorum apographorum, vetustissimum putandum
sit, cum aetas ipsa accuratius definiri non possit. Ita rem animo
se informasse vir doctus his verbis demonstrat „huic apographo
corrupto alter illius aevi homo curas applicavit criticas non collato
exemplari, quod iamiam evanuit.“ Quo posito recte concludi-
mus, quo illud vetustius esse dicimus, eo fidelius expressisse
verba poetae, cum tam prope ad aetatem eius accedat, ut haec
omnia menda, quae exstant — cogito sane non de levibus
scripturis, sed de locis valde obscuris —- archetypo obtrudere
vix liceat. Qua de causa quam contorte ille argumentatus sit,
in promptu est, nam qui factum esse fingamus, ut duo apo-
grapha, quae inter se non cohaerent, pristinis temporibus ex
archetypo descripta easdem multas et pravissimas lectiones
praebeant et, quamvis nonnullis locis multum distent, tamen, si
verba explanationem dilucidam non dant, semper item pessime ’
habita sint‘? Id certe mirum est et qui ita concludit, difficul-
tates revera non tollit. Propterea illa Baehrensii sententia de

