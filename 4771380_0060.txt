-39-

hic et acanthus
et rosa purpureum crescent rubibunda terrorem (B)
—- rubicunda perorbem (O) —- pudibunda ruborem (V). Quid-
quid de crescent, quod plerique correxerunt, statuetur, id aper-
tum est et pudibunda et ruborem recte a Vossiano tradi nec
ceteris libris hoc loco ullam fidem habendam esse.

Nunc priusquam ex iis, quae adhuc exsecuti sumuS, iudicium
de virtutibus aut vitiis singulorum codicum faciamus, brevi
singula> ea, quae, quamquam de nonnullis scripturis ambigi
licere largiendum est, tamen liquere existimo, complectamur.

Ι. Vossianus
1. non modo non accurate, verum etiam neglegenter poetae
carmen tradit, nam saepe
a) litteras, syllabas, voces, totos versus omittit
b) verborum ordinem metro adversante exhibet
c) permulta peccata eaque nonnunquam gravissima in-
consulto praebet
ita ut Bembino et·Oantabrigiensi his quidem in re-
bus praeferendus non esse videatur.

2. cum de nonnullis lectionibus certum iudicium fieri non
liceat, multas affert, quae non tam errore quam consilio ac
mente procreatae sunt, ut speciem libri interpolati et de scribae
ingenio emendati prae se ferat.

II. Bembinus et Cantabrigiensis

1. non pauciora quam ille menda praebent, sed ea, quae
plurima inconsulto in textum irrepserunt.

2. nonnullas graviores scripturas — sunt haud dubie
quattuor —, quae plane reiciendae sunt ob eamque causam
tum ad Vossianum nos recurrere cogunt.

quibus perpensis hoc statuendum esse videtur 1108 (11108 libros
poetae verba quamvis saepe ita depravata vix ut intelligantur
tamen fidelissime reddere et Baehrensium a vero multum ab·
errasse, cum eos ex corrupto apographo, cui homo quidam curas
criticas applicavisset non collato exemplari, sed ut suis innisus
viribus foedius interpolaret, ductos esse concluderet.

