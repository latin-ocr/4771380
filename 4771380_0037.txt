..16-

Huius vero explanationis ansam praebent verba qui saxum
monte adverso revolvit, ut ex iis tanquam fundamento ad cetera
progrediendum sit. Ι J am sequentia respicienda sunt

contempsisse dolor quem numina vincit acerbas-acerba 0—
quae, si levi mutatione acerbas in acerbus correximus, optimum
efficiunt sensum nec minus apte ad antecedentia se applicant.
Nam vox vincendi saepe habet vim evincendi, docendi3 multa
exempla praesto sunt, quibus hic usus comprobatur, affero haec:
Oic. pro Cluentio 23: unum quidem certe nemo erit tam ini-
micus Cluentio qui mihi non concedat, si constet corruptum
illud esse iudicium, aut ab Habito aut ab Oppianico esse cor-
ruptum, si doceo non ab Habito, vinco ab Oppianico .....
ibidem 44: vince deinde bonum virum fuisse Oppianicum
Hor. sat. I 3s115

nec vincet ratio hoe, tantundem ut peccet idemque

qui .....
idem sat. II 3l225

vincet enim stultos ratio! insanire nepotes.

Itaque si vincendi vocem in hanc vim accipimus, verba id
significant: qui monte adverso saxum revolvit, eum (quem) de-
orum numina contempsisse dolor acerbus vincit i. e. evincit,
docet sc. eos, qui laborantem aspiciunt. Adhuc sententia plena
et absoluta esse videtur, restat alterum illud qui relativum,
quod iam Scaliger praeclaro remedio sanavit, cum pro qui scri-
beret quid. Quod si in usum nostrum contulerimus, habe-
bimus hanc enuntiati conformationem “

quid? saxum procul adverso qui monte revolvit,

contempsisse dolor quem numina vincit acerbus?
Figura quid? quod . . . . vel ut hoc loco quid, qui . . .
semper est signum progrediendi optimeque Hauptius ¹) nos
non habere, cur in hac elocutione haereamus, dicit. Atque
ut illum in modum verba exhibenda esse contendo, sic quae-
ritur, quid pretii ac virtutis sive Bembini et cantabrigiensis
sive Vossiani ex differentia eorum scripturae statui liceat. Si

 

¹) opusc. 111 p. 71.

