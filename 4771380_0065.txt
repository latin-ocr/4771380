„44-

Hunc locum ex toto Moreto luculentissimum argumentum esse
puto, quo interpolatio huius carminis in Vossiano demonstratur.
Nam sive Scaligeri coniecturam, quae adhuc omnibus accepta
fuit

tandem concepto se lux fulgore recepit
sive Buecheleri 1) speciosam emendationem, ad quam gravissimis
causis adductus est

tandem concepto sed vix fulgore recedit
amplectimur, id apertum est in verbis reliquorum librorum propriam
scripturam delitescere, in Vossiano interpolatam occurrere. Cum-
que nihil vix dilucidius esse possit, commemoro nunc, ut
leviores emendationes vel corruptelas velut v. 23 silicem= sili-
ces, v. 26 assiduis gyris = assiduum gyris, v. 42 colatur = liqua-
tur, quas duas Vossianus solus, assiduis cum Helmstadiensi
habet, transcurram, rectam me quidem iudice lectionem ab illo
uno traditam v. 45

contrahit admixtos tunc fontes atque farinas
ubi ceteri male admixtas nunc frondes exhibent. Ut hoc loco
immunis ita paullo infra interpolata scriptura exstat in v. 77

plurimaque in terram acumina radix detrudit
cum emendatio reliquos codices inspicienti

,,,,,,,,,, lacuna crescitque in acumina radix
satis superque manifesta sit. Idem etiam de v. 81

venales olerum fasces portabat in urbem

ubi omnes praeter Vossianum umero praebent, statui licet.

 

¹) 1. 1. p. 321 sic scribit:

tandem concepto se lux fulgore recepit
sic v. 13 Scaliger constituit, qui in libris sic decurrit

tandem concepto sed lux fulgore recedit.
Nec pulcre ille commisit concepto recepit neque apte a rustico, qui ad-
movet, producit, eoecitat idemque defendit et reserat, actionem transtulit
ad subiectum illud, denique ista si probatur scriptura non potest intelligi
nisi favillae ardor resuscitatur in flammam, series autem rerum ac de-
scriptionis postulat, ut accensa dicatur esse lucerna. corrigo igitur

tandem concepto sed vix fulgore recedit
i. e. vix tandem lumine in lucernam accepto abit Simylus a foco ad
cellam penariam.

