librarius ad rectam formam Ida pro Daque pervenerit, in-
telligat. Mihi quidem mirum est cum hoc exemplum a
Baehrensio in usum non collatum esse tum vero Vossiani scri-
bam proprium vocabulum exhibere, si hunc librum ex alio
fonte ac Bembinum et Cantabrigiensem reliquosque omnes co-
dices fluxisse negamus. Sive igitur Ida iam invenit, sive suo
ingenio optime conclusit, grato animo hanc lectionem acceptam
referimus nec silentio praetermittimus vere memorabilem esse,
quamquam, qui acumine mentis praeditus vel interpolandi vel
emendandi laborem subiit, ei coniecturam Ida pro Daque ex
serie sententiarum difficiliorem fuisse quam ut denegari possit
non putandum est. Hoc igitur argumentum qui ad Vossiani
fidem defendendam attulerit, bene afferet, sed cetera omnia,
quae de vitiis eius iam exposuimus, e fundamento non
disiciet.

Nunc ad extremum nos manet quaestio de iis scripturis,
quae in Bembino ac cantabrigiensi et Vossiano prorsus variae
exstant, sed ita, ut alterae, quamvis voces per se non falsas
praebeant, tamen a poeta abiudicandae sint. Quas cum supra
enumeraverim, non omnes repetam, praesertim cum nonnullae
disputatione facile careant velut v. 12 vestri = nostri, 270
illum = ulli, 302 manibus = navibus. Ceterarum vero dis-
crepantia in versu 18 nemoris — laticis est animadvertenda.
Poeta Naiadas advocat deum choreo plaudente — nam sic
scribendum esse videtur — celebrantes, quas Pierii laticis decus
appellat. Pro hac elocutione mire in Vossiano Pierii nemoris
decus scriptam legimus, quae certe minus errore quam⁴ con-
silio orta est. Nimirum Pierium nemus recte dicitur item ut
Pieria domus, quercus3 sed hic quaeritur, utra scriptura poetae
conveniat, nec dubium est, quin ad Naiadas modo Pierius latex
apte ponatur, eundem fere in modum in Aetna carmine legi-
mus vs. 6-7 ’

tecumque faventes
in nova Pierio properent a fonte sorores
rura . . . .

