Hoc mendum, ut dixi, iam Bembo auctore sublatum est,
alterum autem usque ad nostram memoriam propagatum viget
nec, quamvis idem vir doctus viam monstraverit, editores ita
vexare, ut in diversas partes discedant, desinit. Bembinus
enim in emissum, Cantabrigiensis in excisum, Vossianus in ex-
celsum exhibent, quibus ex omnibus scripturis ne unam quidem
poetae reddendam esse per se intelligitur. Nam et illorum
lectio reicienda est, quippe qua ponatur vox, quae apud Latinos
non exstat, et huius codicis verba probari nequeunt, cum si-
mile exemplum audax generis dicendi in excelsum pro in' excel-
sum modum non inveniatur. Nihil igitur ambigui relinquitur,
quid de his discrepantiis iudicandum sit, immo virorum doctorum
conatus ad locum sanandum inanes miramur, cum recta, nisi
fallor, iam pridem emendatio a Bembo prolata sit. Quod enim
inmissum litterarum ductus secutus inexcussus commendavit,
ingeniose coniecit poetaeque propriam dictionem restituisse
videtur. Nec, quamquam haud ignoro eandem vocem nusquam
exstare, tamen eam et linguae rationi et tenori sententiarum
prorsus convenientem dicere dubito. Nam non solum recte
conformata ac composita, verum etiam ad fortem ducem depin-
gendum haud inepta est: inexcussus est is, qui excuti non po-
test (= ἆκίνητος) multaque exempla sunt, quibus perfecti pas-
sivi participia, si cum negativa forma in composita sunt,
eandem vim atque adiectiva, quae in ilis exeunt, induere com-
probatur. Nonnulla ex Horatii carminibus repetita Kiesslingius
ad c. I 24s9 in editione congessit velut „immensus, inruptus,
indomitus, invisus, intaminatus, inultus, inretortus“, addo ex
copia eorum, quibus Latini usi sunt, haec: illaudatus, immotus
(mens , fatum) implacatus, inaccessus (lucus — et translate:
Pindarus, quem Flaccus imitationi inaccessum fatetur: Macr.
sat. V 17s7) incitus (de calce usurpatum, cf. ad incitas redi-
gere), inconcussus (iniuria), quae vox ad inconcussus proxime
accedit, infectus (= id, quod fieri non potest), intactus, inter-
minatus, interritus, invictus, inviolatus. - Hunc usum paucis
tractanti mihi in mentem venit loci Iuvenalis satirarum, qui,

