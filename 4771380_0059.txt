-33-

ad locum Baehrensius 1) haec annotavit: „at idem (sc. inter-
polator) v. 332 cum inveniret „ranolea charybdis“ (sic V, quod
palmari emendatione in „Zanclaea“ refinxit Schraderus), inter-
polavit in „metuenda charybdis“.“ Quae num recte disputaverit,
iure dubitabit, qui singulas librorum discrepantias perspexerit
et Bembinum Cantabrigiensemque saepissime mutilata, Vossia-
num restituta verba, illos ea, quae aut recte stant aut genuinam
lectionem aperte praebent, hunc, quae, quamvis per se bona
sint, tamen revera abicienda sunt, exhibere multaque alia me-
minerit. Tantum vero abest, ut hanc differentiam, cui illa
v. 312 Ida pro Daque fortasse iuste additur, nullius momenti
esse putem, ut contra valde memorabilem ducam et eius ori-
ginem me non satis intelligere concedam. Sed id nunquam
praetermittendum est nonnullas prorsus diversas lectiones Vossiani
omni dilucida varietatis causa carere nec tamen ad meliorem
fontem revocari licere, cum eas falsas esse apertum sit. Prop-
terea multum haereo, quid huic discrepantiae, quae sola fere
mihi ambigua est, faciam, neque eo facile adducor, ut propter
unam scripturam, in qua nescio an quidquam veri delitescat,
Vossiani praestantiam statuam, cum plurimae pravae opponi
possint. Ita fit, ut Schraderi coniecturam, quae ex litteris
ranolea optime effecta est et quam omnes editores secuti sunt,
amplecti verear, maximeque ad hanc dubitationem pronus sum,
quod nullum aliud exemplum exstat, quo interpolationis vestigium
in Bembino et Cantabrigiensi deprehendatur, cum eam ipsam in

altero codice saepissime inveniri et in promptu sit et iam com· ’

probasse mihi videar. Quod nisi esset, quid de omnibus iis
locis Vossiani, qui reeta verba nec minus pravam scripturam
exhibent, iudicaremus? certe tum nuHum aliud refugium est
nisi quod et Bembinum Cantabrigiensemque optime interpo-
latos et Vossianum pessime traditum esse putamus.

Ad extremum unum locum commemoro, ubi hic et illi ita
inter se differunt, ut sine ulla dubitatione recentioris codicis
lectio praeferenda sit. Est vs. 399

¹) l. l. p. 9.

 

