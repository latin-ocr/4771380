-29-

Aliquanto gravioribus de causis nunc v. 137 excutiamus
hio magnum argo enavi decus edita pinus B

0 discrepat in aryoe vani, V in arqoe navi et adita. Cumque
Aryo(a)e navi haud dubie recta forma sit, scripturas modo
edita-adita perpendamus, de quibus viri docti in diversas par-
tes ita discesserunt, ut plerique edita retinerent, pauci ut Baeh-
rensius ex adita utpote vestigio veteris lectionis addita fingerent.
Argoa navis ex pinu constructa et ita exornata est, ut arbor
non simpliciter quasi magnum decus toti navi addita, sed eam
prorsus confecisse putanda sit, neque non inter omnes constat
pinum ad naves aedificandas adeo adhibitam fuisse, ut apud
poetas saepe eam pro nave ipsa esse usurpatam legamus. Ad-
dita vox, si a codicibus traderetur, nihil novi aut necessarii,
sed id, quod male in consilium poetae quadraret, efferret, edita
autem convenienter posita omni ex parte, nisi fallor, satisfacit.
Atque rem ita se habere nonnegabimus, si verba magnum de—
cus Aryoae navi quodammodo apposita esse ad pinum, quae vo-
cabulo edita nescio an non minus commode quam alta, pro·
cera depingatur, nobiscum reputaverimus. Concedo simile
exemplum huius usus vocis non exstare, cum editus imprimis
de locis dicatur, attamen illis de causis et addita, quod verbum
hic nihil valet, falsum et edita praeferendum esse censeo.

Apte vS. 213—214

tu lentus refoves iocunda membra quiete
ereptus tetris e cladibus . . . .

subiciuntur, ubi Vossianus pro tetris habet cetris. Quamvis
scripturae tetris nullam ambiguitatem inhaerere apertum sit,
tamen mirum est, quantis artificiis viri docti, ut sententiam de
Vossiano animis semel conceptam defenderent ac stabilirent, usi
depravatam lectionem cetris corrigere et emendatam in textum
recipere studuerint. Nam id, opinor, nemo infitiabitur nun-
quam futurum fuisse, ut tetris in dubium vocaretur, nisi unus
codeX, oui nonnulli fidem habendam esse sibi persuaserunt, illud
cetris praeberet. Quo in libro solo omnem salutem, unam fa-

 

