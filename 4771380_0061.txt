—40-.

Quae omnia si in unum comprehendimus, id contendimus
ad Culicis carminis verba edenda maxime Bembim’ et Canta-
briyiensis utpote optimorum codicum subsidia nec nisi summa
cautione adhibita Vossiani foede interpolati auxilium advocaw
dum esse.

Quoniam adhuc singulis locis trutina, ut ita dicam, artis
criticae pensatis ad hoc iudicium Baehrensii sententiae prorsus
contrarium pervenimus, nunc si placet circumspiciamus, num
forte extrinsecus pauca argumenta ad illud firmandum se offe-
rant, nec tamen id obliviscamur in locis ipsis omnem vim dis-
putationis positam, cetera vero nihil nisi iucunda esse auxilia,
quae ad fundamentum omni ex parte stabiliendum idonea sunt.
Profecto duo momenta suppetunt, quibus illi viro docto adver-
santes multum, nisi fallor, adiuvamur.

1. Vossianum revera foede interpolatum et Bembino Canta-
brigiensique postponendum esse nemo valde miretur, si de aetate
codicum cogitaverit, quae} semper ei, qui complures eiusdem
scriptoris recensurus est , maxime respicienda est, nam haec
stat sententia, ad quam omnia iudicia de iis plerumque diri—
guntur, ut, quo vetustiores sunt libri, eo maiorem auctoritatem
ac fidem habeant nec nisi iustissimis causis de hac ratione de-
cedere liceat. Nunc vero Vossianus ab omnibus saec. XV,
Bembinus contra saec. IX, Cantabrigiensis saec. X——XI ascri-
buntur, ut id haud exiguum temporis inter eos interiecti iure
nos de praestantia Vossiani, recentis libri, dubitare cogat. Fieri
saltem potest, ut ex altero archetypi apographo meliore de-
scriptus fidelius verba poetae reddat, sed hac in re nunquam
id praetermitti debet omnes aetatis litterarum renascentium
codices vestigia interpolationis aperte praebere ob idque ipsum,
etiamsi singulae bonae scripturae inveniantur, tamen semper
cautissime adhibendos esse. Nam ut Byzantini sic Latini scribae
medio aevo exeunte id imprimis spectaverunt, ut textum, qui
facillime intelligeretur, praeberent, non ut ii, qui antea munus
describendi subierant, verba fideliter sententia non respecta
exhiberent. Id pervulgatum est aestimandique sunt ex* hac

