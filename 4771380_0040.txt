-19—

Quid? an Vossiani verba, quae, quamvis haud inepta sint,
tamen ne specie quidem verisimilitudinis probantur ‚ ad locum
sanandum adhibeamus? Neque eninmpraestantiora quam illa
sunt, ut vel minima laude careant nobisque hac ratione vix
persuadeant unius libri testimonio fulta ceterorum codicum
lectioni praeferenda esse, neque, id quod maximi est momenti,
quidquam dubitationis haeret, quin aliunde revera fluxerint.
Quam ut plane, si cui est, tollam, affero duos locos ex Vergilii
carminibus depromptos, ad quos Vossiani verba conformata esse
manifestum est: Georg. I 280
tum partu Terra nefando

Coeumque Iapetumque creat saevumque Typhum

et coniuratos caelum rescindere fratres.
Aen. II 582

hic et Aloidas geminos immania vidi

corpora, qui manibus magnum rescindere caelum

aggressi.

Ab hocloco non disiungantur verba, quae proxime insequun-
tur, quibus, etsi multo multo diffieilior fit disceptatio, tamen ambi-
guae vocis usu excutiendo vix quidquam relinquatur dubii, quin
vetustiorum librorum lectio praestantior sit. Est versus 248

atque alias alio densas super agmine turmas
ubi Vossianus turbas habet. Oui depravato, cum non interpretando,
sed corrigendo modo opitulandum sit, lux prima affulsit, cum
Hauptius supero pro super, quam eandem sententiamBirtius scrip-
tura sequor haud male praebuit, emendavit fundamentumque
tam stabile huius difficilis loci iecit, ut sensu satis adumbrato
ac firmato non iam arti criticae incumbere cogamur, sed ad
propositum ipsum aggredi possimus. Pendet autem de libro—
rum aestimatione quaestio hic ex significatione vocabulorum
turma-turba accurate ponderanda. Quae ut statuatur, pro—
ficiscendum esse videtur a propria vi vocis turma: Varro 1. 1.
V 16191 dicit „turma terima quod terdeni equites ex tribus
tribubus Titiensium, Ramnium‚ Lucerum fiebant.“ Festus p. 353

„turmam equitum dictam esse Curiatius quasi terimam, quod
8*

